Egyszer olvastam, hogy az emberek harmincéves koruk után jellemzően nem hallgatnak új zenéket, hanem a régieket rotálják. 
Ez rám nem igaz, és erre valahol büszke vagyok.
Tavaly, a 38. születésnapom közeledtével arra gondoltam, közelgő születésnapom alkalmából átnyújtok neked egy, az eklektikus és változó popzenei ízlésemből összeállított kicsiny csokrot, 38 zenekart meg számot a 38 évhez.
Ráadásul (mert kicsit kocka vagyok) nagyjából időrendben. 

Ezt a Facebookon posztoltam több darabban, de @lestarcdog szólt, hogy egybegyűjthetném, ha más nem, a kereshetőség miatt.
Eltelt egy év, már 39 éves vagyok, de most itt van neked, GitHubon, az Ármin38.
Azt csak most vettem észre, hogy ez igazából 39 szám, mert egyszer csak elrontottam a számozást.
Annál illőbb!

## 1/38 [The Doors: Peace Frog](https://youtu.be/6lnoM25D-js)

<iframe width="560" height="315" src="https://www.youtube.com/embed/6lnoM25D-js" frameborder="0" allow="autoplay; encrypted-media" allowfullscreen></iframe>

Kezdetben volt a Doors.

Hát ötletem sincs, hogy mi fogta meg a Doorsban a 13 éves kissrácot, aki voltam.

Ráadásul nyámnyila, későnérő kissrác voltam, szóval abszolút fura, hogy pont a Doorsra kattantam rá, meg Jim Morrisonra, a Sötétség Hercegére.
És van még egy csavar a történetben: sokáig csak két kazettám volt a Doorstól, a Morrison Hotel és a Waiting For The Sun, boldog tudatlanságban éltem a Light My Fire és a The End felől.
Aztán persze megismertem a többi albumot is.

Hát ja, a Doors.
A tinédzserkorom felét kitöltötte, és azóta is velem van, mint gyerekkori barát, akivel nem tartod ugyan igazán a kapcsolatot, mégis részei vagytok egymásnak.
A kedvenc albumom a Strange Days, de ez a szám nem arról van.

## 2/38 [The Beatles: For No One](https://youtu.be/ELlLIwhvknk)

<iframe width="560" height="315" src="https://www.youtube.com/embed/ELlLIwhvknk" frameborder="0" allow="autoplay; encrypted-media" allowfullscreen></iframe>

Apámtól kaptam.
Először nagyon a késői számokra buktam, most már inkább a koraiakra.
Először nagyon John-fan voltam, mára megszerettem Pault.
És Ringót ([Act Naturally](https://youtu.be/yjJd8rZPcAQ) ftw).
George-ot még mindig nem igazán, bocs.
Illetve George-ról nem tudom eldönteni, hogy mennyire kéne komolyan venni mondjuk a [While My Guitar Gently Weeps](https://www.youtube.com/watch?v=VJDJs9dumZI) szövegét, viccnek nagyon jó.

Mit mondhatnék róla, a világ legjobb zenekara, hát mit lehet tenni.

## 3/38 [Kontroll Csoport: Jöjj Drágám](https://youtu.be/Ax8W5YfzaKs)

<iframe width="560" height="315" src="https://www.youtube.com/embed/Ax8W5YfzaKs" frameborder="0" allow="autoplay; encrypted-media" allowfullscreen></iframe>

...aztán 16 éves korom körül az egyik osztálytársamtól (Bálint) kaptam a nyolcvanas évek magyar undergroundját.
Egészen elbűvölt.
Azóta is úgy vagyok néhány számmal, hogy ez hogy nem világhírű??
Rosszul másolt kazettán volt meg a Kontroll Csoport demóalbum, azóta is összerezzenek annál a pontnál, ahol megszakadt a szám, és meg kellett fordítani a kazit.

Az első rock & roll élményem egyébként Magyar Péterhez kötődik, aki félmeztelenül, izzadtan, önkívületben dobolt egy koncerten a Ráday klubban.
Nagy hatást tett rám, kiakadtam, hogy EZT MOST HOGY.
Van rólam egy kiskori kép, hogy egy majom ül az ölemben, én meg hőkölök vissza, na úgy voltam a Magyar Péterrel is.

## 4/38 [Balaton: Ragaszthatatlan szív](https://www.youtube.com/watch?v=qTDmVXhrzVs)

<iframe width="560" height="315" src="https://www.youtube.com/embed/qTDmVXhrzVs" frameborder="0" allow="autoplay; encrypted-media" allowfullscreen></iframe>

De a nyolcvanas évek magyar undergroundja közül a Balaton fogott meg a legjobban.
Azóta is ugyanúgy megfog, ez nem olyan távolivá vált barátság, mint a Doors, ez egy aktív kapcsolat. 
És ez azért kevésbé meglepő: zenei egyszerűségük, depis szövegeik, Víg Mihály blazírt konferanszai illenek hozzám, a Ragaszthatatlan szív meg azért a személyes himnuszom.

---

*Ma is régi zenék lesznek.
Sokáig jórészt régi zenéket hallgattam: hiába jártam el koncertekre, otthon meg a walkmanen ezek mentek.*

*Úristen, walkmanen.*

*Kis olcsó fekete walkmanem volt, amit meg is tanultam javítani.
Meg emlékszem, egy fülhallgatóm sokáig úgy volt rossz, hogy csak az egyik fül szólt.
És, tudod, a régi sztereó olyan volt, hogy az egyes hangszerek csak az egyik fülben mentek.
Pl Alice Coopertől a Billion Dollar Babies, azt még mindig fura ÉNEKKEL hallgatni.*

---

## 5/38 [The Who: A Quick One (While He's Away)](https://youtu.be/RJv2-_--EY4)

<iframe width="560" height="315" src="https://www.youtube.com/embed/RJv2-_--EY4" frameborder="0" allow="autoplay; encrypted-media" allowfullscreen></iframe>

Hú, de sokat hallgattam.

(Elnézést.)

A Rolling Stones nekem tök kimaradt, teljesen.
Helyette volt nekem a Who, mint a Beatles keményebb alternatívája.
Pete Townshend gitártöréseiről akkor még semmit nem tudtam, de vad intenzitásuk videó nélkül is simán átjött, imádtam.
És [Entwhistle a legjobb basszusgitáros a világon](https://youtu.be/80dsyo2Ox-0?t=70)

Igazából ez már a cédés korszakom, kazin nem is volt Who-m.
A Live In Leeds volt meg cédén, meg a Who's Next, meg rémlenek valami mp3-ak is, az Odds & Sods, azt talán már torrenteztem.

(Belinkelem gyorsan az [Elton Johnos Pinball Wizardot](https://youtu.be/joxyFDmh_LY) is, ne maradjon ki senkinek)

## 6/38 [Bob Dylan: All Along The Watchtower](https://youtu.be/bT7Hj-ea0VE)

<iframe width="560" height="315" src="https://www.youtube.com/embed/bT7Hj-ea0VE" frameborder="0" allow="autoplay; encrypted-media" allowfullscreen></iframe>

Tizenhét éves lehettem, amikor elhatároztam, hogy tágítom a zenei ízlésemet, és meg fogom ismerni Bob Dylant, akiről akkor a nevén kívül semmit sem tudtam.
Elmentem a Vörösmarty téri cédéboltba, és megvettem kazettán az Infidelst, mert az volt a legolcsóbb.

Rosszabbul is járhattam volna: az Infidels nem egy rossz lemez (és mi lett volna, ha rákerül a [Blind Willie McTell](https://youtu.be/_uf5gi3E_rQ), máshogy alakul az életem), és hallgattam is, bekerült a rotációba (a táskámban hordtam egymás hegyén-hátán a kazettákat, jórészt tok nélkül, ami nem tett jót nekik), de azért azt nem értettem, mi a nagy hype.

Aztán, sokkal később, de nem tudom pontosan mikor, az interneten megláttam a videót: <https://youtu.be/OeP4FFr88SQ>, és akkor fogott meg igazán.
Ahogy halál komolyan mondja érthetetlen szövegét, azzal a cinikus félmosollyal, hogy azért hülye vagy, ha ezt komolyan veszed.
De ezt már biztos meséltem.

Igazából csak a Google Play Music előfizetésem óta ismerem: azzal azért kinyílt a világ.
Figyelted, hogy a YouTube-on tök sokáig, talán tavalyig nem is volt rendesen Dylan?

Az All Along The Watchtower pedig az ébresztőm már vagy két éve, jó erre ébredni.
Emlékeztet a fontos dolgokra.

## 7/38 [Cseh Tamás: Lee van Cleef](https://youtu.be/TzZzm0bF0os)

<iframe width="560" height="315" src="https://www.youtube.com/embed/TzZzm0bF0os" frameborder="0" allow="autoplay; encrypted-media" allowfullscreen></iframe>

Ha már gitáros trubadúrokról van szó, hej. Hej hej hej, hej hej hej.

Igazi lemezen volt meg édesanyámnak a Levél nővéremnek, onnan ismerem.
Ha jól emlékszem, át is vettem kazettára.
A hétköznapok balladírozása fogott meg benne, át is alakított, és részegen egész hiteles Cseh Tamás dalokat tudok költeni.

A kedvenc Cseh Tamás számaim a Lee van Cleef, a Ha Koncz Zsuzsával és a Feljelentés.

Hej. Hej hej hej, hej hej hej.
Ármin ilyen fiú.

## 8/38 [Supertramp: Logical Song](https://youtu.be/low6Coqrw9Y)

<iframe width="560" height="315" src="https://www.youtube.com/embed/low6Coqrw9Y" frameborder="0" allow="autoplay; encrypted-media" allowfullscreen></iframe>

Nyálas és erősen hullámzó minőségű, de szeretem, és ez is tizenéves korom óta velem van.
Huszonkét vagy mennyi éves korom körül rengeteget hallgattam, főleg a párizsi koncertalbumot, azokat a szövegeket azóta is fejből tudom, együtt éneklem vele és táncolok rá, ugyanakkor hányok tőle, talán mert geil, talán mert túladagoltam.

Még koncerten is voltam: az aranyos történet, nagyanyámtól kaptam a jegyet, talán születésnapomra, aki előtte meghallgatta, hogy azért rendes zene-e ez?

---

## 9/38 [Neurotic: Vén véna](https://youtu.be/wzQ07iSV7oo)

<iframe width="560" height="315" src="https://www.youtube.com/embed/wzQ07iSV7oo" frameborder="0" allow="autoplay; encrypted-media" allowfullscreen></iframe>

Ez is nyolcvanas évekbeli underground, és tizenéves koromtól velem van.
Pajor Tamás lehetett volna a magyar Jim Morrison, ha időben meghal.
Nem halt meg, helyette hitgyülis lett, és emiatt divat köpködni.

De én a későbbi korszakait is szeretem, az Önök értéket sokat hallgattam, még mindig hallgatom, értékéből a hitgyüli nem von le.
Az se, amikor a szótagszám nem jön ki a nyelvtörős kétértelmekben, az igazából csak növeli. Linkelek egy újabb Pajor számot is: <https://youtu.be/YtgI13gS5bM>

## 10/38 [Nick Cave & Bad Seeds: The Weeping Song](https://youtu.be/TqhOVY58zIo)

<iframe width="560" height="315" src="https://www.youtube.com/embed/TqhOVY58zIo" frameborder="0" allow="autoplay; encrypted-media" allowfullscreen></iframe>

Ez volt az első zene, amit én mutattam apámnak, nem pedig fordítva.
Emlékszem, kérdeztem is tőle valami olyasmit, hogy "te, miért nem mondtad, hogy ez ilyen jó??", amire elnevette magát.

Nem emlékszem, hogyan találtam, kitől kaptam, ez zavar.
A Mercy Seates korszakkal kezdtem, meg a Murder Balladsszal.
Nagyon szeretem a videókat Cave duettjeiről: Blixa Bargelddel, PJ Harvey-val.
Annyi fizikaiság van ezekben.

## 11/38 [Talking Heads: Life During Wartime](https://youtu.be/jShMQw2H2cM)

<iframe width="560" height="315" src="https://www.youtube.com/embed/jShMQw2H2cM" frameborder="0" allow="autoplay; encrypted-media" allowfullscreen></iframe>

A Talking Heads is olyan zenekar, ami élőben jobb, mint stúdióban, koncerten érvényesül csak igazán David Byrne ideges energiája.
Byrne borderline autista rocksztár, aki tévékről meg mikről írt dalokat, hát milyen már ez.

De Tina Weymouth-t is bírom, aki úgy lett egészen különleges basszusgitáros, hogy tök nem tudott játszani, amikor megalapították a zenekart.
És a Tom-Tom Clubot is szeretem, Tina és Chris Frantz side projectjét: <https://youtu.be/aCWCF19nUhA>

A Stop Making Sense pedig a legjobb koncertfilm a világon.

## 12/38 [Leonard Cohen: Famous Blue Raincoat](https://youtu.be/ohk3DP5fMCg)

<iframe width="560" height="315" src="https://www.youtube.com/embed/ohk3DP5fMCg" frameborder="0" allow="autoplay; encrypted-media" allowfullscreen></iframe>

Hát költő, fantasztikus szövegekkel.
A zenei részéről néha jobb nem beszélni, bár azokban is van valami elemi.

Érdekes egyébként, először az I'm Your Man korszakot ismertem meg, még tizenéves koromban, ahol a költőfejedelem szintipopra nyomta szívbemarkoló szövegeit.
A gitárkísérettel motyogott verseket csak később ismertem meg, általában úgy, hogy hallottam egy feldolgozást, beleborzongtam a szövegbe, rákerestem, és akkor derült ki, hogy ez bizony Cohen.

A Hallelujah feldolgozásaival amúgy ki lehet kergetni a világból. 

## 13/38 [Dax Riggs: Wherever Forever Is](https://youtu.be/74Xknp-SHeQ)

<iframe width="560" height="315" src="https://www.youtube.com/embed/74Xknp-SHeQ" frameborder="0" allow="autoplay; encrypted-media" allowfullscreen></iframe>

Még sose találkoztam senkivel, aki ismerte volna.
Én úgy találtam, 2008-ban, hogy vállalható feldolgozást kerestem Leonard Cohen I'm Your Manjéből, és a YouTube feldobta Dax Riggst.

Az a hang.
Azok a plasztikus szövegek.
Az a primkó gitározás.
Nagyon megfogott, egy időben szinte kizárólag Daxot hallgattam.
Van még a Deadboy & the Elephantmen (ami Dax és a Tess nevű dobos csaj), meg a T-Daks & His White Plastic Soul (ami Dax és... valami emberek), meg az Acid Bath (ami Dax eredeti zenekara, valami nehezen kategorizálható metál), de a legjobban a szóló akusztikus Daxot bírom, ahogy nem egészen józanul szuper feldolgozásokat játszik valami amerikai kocsmában.
Amikor megtaláltam, még aktívan fellépett, egy ideje nincs róla hír.

---

*Legyen kicsit még 80-as évek magyar underground. Ismeretterjesztés is, bár veled nem lehet tudni, biztos ismered.*

---

## 14/38 [I Love You: Kész vagyok](https://youtu.be/Wcv5qwPwLSE)

<iframe width="560" height="315" src="https://www.youtube.com/embed/Wcv5qwPwLSE" frameborder="0" allow="autoplay; encrypted-media" allowfullscreen></iframe>

A 80-as évekbeli magyar underground 90-es évekbeli hajtása.
Minden, de tényleg minden, számuk a szerelemről és a szexről szól, ami szerintem világviszonylatban is egyedi.
Másrészt nekik köszönhetjük azt a halhatatlan mondatot, hogy "mért, szerinted a gitár az magyar?" (újságírói kérdésre, hogy miért angol nevük van)

Másolt kazettán volt meg, valakitől (Bálint?) kaptam.
Az egyik oldalon Vidámpark volt, a másikon I Love You.
Igazából a Vidámpark miatt kaptam, de azt mindig átpörgettem.

Voltam koncerten is, 99 körül, valami késői feltámadás keretében.
A gitáros, Déri Miklós tök híres fotós lett, néha arra gondolok, ráírhatnék, nem akarnák-e kiadni az életművet rendesen.

## 15/38 [Trabant: Tudod hogy soha](https://youtu.be/_5yUdS7Gv2Q)

<iframe width="560" height="315" src="https://www.youtube.com/embed/_5yUdS7Gv2Q" frameborder="0" allow="autoplay; encrypted-media" allowfullscreen></iframe>

Elég korán láttam a filmet, még mielőtt tudtam volna, hogy a Trabant a Balaton előfutára.
Sokkolt is, kicsi voltam.

De kazim nem is volt belőle, igazából csak 2008 körül ismertem meg, amikor Vető János feltett egy csomó számot a YouTube-ra, pl <https://youtu.be/S6FAdZODawc>

## 16/38 [Európa Kiadó: Romolj meg](https://youtu.be/1pOaF4wQ55o)

<iframe width="560" height="315" src="https://www.youtube.com/embed/1pOaF4wQ55o" frameborder="0" allow="autoplay; encrypted-media" allowfullscreen></iframe>

Furán vagyok az EK-val.
Iszonyat sokat hallgattam az életben, tudom az összes szöveget, némelyikbe rendesen bele is borzongok, mégis mindig van bennem egy távolságtartás.
Ide is majdnem nem tettem be, hát milyen ez már.
Talán mert annyira igyekszik kommersz lenni?

Én is az egyik kommersz számot tettem ide, pedig igazából a kedvencem a [Bon Bon Si Bon](https://youtu.be/Ob74WwpK5ns)

## 17/38 [Tom Lehrer: Oedipus Rex](https://youtu.be/mScdJURKGWM)

<iframe width="560" height="315" src="https://www.youtube.com/embed/mScdJURKGWM" frameborder="0" allow="autoplay; encrypted-media" allowfullscreen></iframe>

Ez meg a kakukktojás 🙂.
Tom Lehrer az ötvenes-hatvanas években adott elő vicces stílusparódiákat, meg szatirikus politikai dalokat.
Az azóta eltelt hatvan év alatt persze sok utalás megfakult, de szerintem tök elemi bennük a humor, vicces és kész, mindig megnevettet.
Ráadásul Tom Lehrer eredetileg matematikus volt.
Itt vannak a matekos dalok, messze a visszavonulása után: <https://youtu.be/zxFCQplZgKI?t=93>. 
Annyira otthonos érzés hallgatni, nem is tudom, miért.
A Derivative Songból tanultam meg a derivált definícióját, de ezt már meséltem. 

Élesen emlékszem, hogyan találtam: egy képregényben idézték a Wernher von Braunt, mint a felelőtlen tudomány jó leírását, és rákerestem, és el voltam bűvölve.

---

*Azért nem véletlen, hogy volt ez a cezúra itt a lista közepén, és nem csak mert elfogyott a lelkesedés.
Most vagyunk félúton, egyetemre mentem, nem hallgattam annyi zenét, meg nem újakat, vagy nem annyit, vagy nem volt olyan átütően fontos új találat?
Nem is tudom.*

---

## 17/38 [Weird Al Yankvic: White & Nerdy](https://youtu.be/N9qYF9DZPdw)

<iframe width="560" height="315" src="https://www.youtube.com/embed/N9qYF9DZPdw" frameborder="0" allow="autoplay; encrypted-media" allowfullscreen></iframe>

Kezdjük valami vidámmal: szeretem a vicces számokat (hello Zlad, <https://youtu.be/MNyG-xu-7SQ>, hello Ivan Mladek <https://youtu.be/rP0oUWzaMcg>).
Amit Weird Al Yankovic csinál, az ezen túlmutat, de ezt mások már megírták.
Mindenesetre miatta vagyok képtelen vagyok röhögés nélkül hallani egy rakás klasszikus számot (tessék, neked se legyen jobb: <https://youtu.be/FklUAoZ6KxY>).

A White & Nerdyben a kedvencem a bubble wrapes rész ("pop-pop, I hope no one sees me, getting freaky").
Meg a háttértáncos.

## 18/38 [Sickratman: Tibi](https://youtu.be/ejqeHlG6_l8)

<iframe width="560" height="315" src="https://www.youtube.com/embed/ejqeHlG6_l8" frameborder="0" allow="autoplay; encrypted-media" allowfullscreen></iframe>

Paizs Miklóst a Balra át című számmal ismertem meg, amit BE SE LINKELEK.
Meg a Buzi-e vagy című albummal, ami szintén bájosan obszcén.
Az "Evvel a dalban" tökéletes, rengeteget hallgattam, azért nem azt tettem ide, mert azt mindenki ismeri, meg a Tibi indikatívabb arra, hogy mit szeretek ebben.

Tök rajongok a fasziért.
Egyszer voltunk a teaházban, ahol akkor pincér volt, teljesen lefagytam, és majdnem kértem autogramot.

## 19/38 [Republic: Gyere közelebb](https://youtu.be/M4Ujmn7wFJA)

<iframe width="560" height="315" src="https://www.youtube.com/embed/M4Ujmn7wFJA" frameborder="0" allow="autoplay; encrypted-media" allowfullscreen></iframe>

Cikis, mi?
Dehogy cikis.
Cipőben kasszul keveredett az érzékenység és a maszkulinitás, a zenéjében tök egyedien elegyedik a népzenei hatás meg a softrock, a színpadi mozgása szuper, a balos számaik szövegei pedig tök autentikusan munkásosztályosak.

Persze a zenekarról készült képek cikisek.

## 20/38 [Napoleon Boulevard: Álmunkra vigyázz](https://youtu.be/GlOi9k0WX_Y)

<iframe width="560" height="315" src="https://www.youtube.com/embed/GlOi9k0WX_Y" frameborder="0" allow="autoplay; encrypted-media" allowfullscreen></iframe>

Klippel együtt ér.

A Moziklip című filmből van, amit tizenévesen láttam először, talán a Tabánban.
Már akkor megfogott, aztán Zsófival együtt fedeztük fel újra.
Majd nézd meg, nagyon jó.

De a Napoleon Boulevard általában is az, mennyi erő van benne (<https://youtu.be/-RIEqVfah2Q>, de ezt biztos ismered).
Ekkoriban kezdtem elfogadni, hogy szeretem a nyolcvanas évekbeli szintipopot, amit korábban azért szégyelltem.

## 21/38 [Wilco: Jesus Etc](https://youtu.be/efq95Pfqt5U)

<iframe width="560" height="315" src="https://www.youtube.com/embed/efq95Pfqt5U" frameborder="0" allow="autoplay; encrypted-media" allowfullscreen></iframe>

Először Zsófi mutatta a [ow To Fight Loneliness]https://youtu.be/sVAb2kbx1gI)t, aztán pár évvel később a Yankee Hotel Foxtrot albumot hallgattam sokat: emlékszem, az E-Groupban voltam, tök későn, egyedül az irodában, és rendesen beleborzongtam ebbe a részbe: <https://youtu.be/MiunRkXHP3g?t=262>. 
Kísérteties, nem?
Titkosszolgálati rádióadásból van: <https://en.wikipedia.org/wiki/Numbers_station>

De szóval Wilco általában: a zenekarnak alt-country gyökerei vannak, igazából itt jöttem rá, hogy az alt-country nekem tetszik.
De valami nagyon taszít Jeff Tweedyben, a frontemberben, és Jay Bennett (aki elég kiállhatatlan faszi volt, és ki is rúgták a HYF után, és nyomorban halt meg, durva történet) dolgai közelebb állnak hozzám.
A Wilco film a HYF felvételéről tök jó zenekaros film.

---

*Kaptam visszajelzést, hogy folytassam! 
Szóval folytatom, ez itt most a posztpunk rész lesz. Már 2016 elején járunk.*

---

## 22/38 [Blondie: Fan Mail](https://youtu.be/-MnJ9bNEan0)

<iframe width="560" height="315" src="https://www.youtube.com/embed/-MnJ9bNEan0" frameborder="0" allow="autoplay; encrypted-media" allowfullscreen></iframe>

Nem szól olyan jól, de koncertfelvételt akartam, mert a Blondie is jobb élőben, mert Debbie Harry tök szexi, meg mert videón jól kijön a Blondie jellegzetessége, ez a színészkedés.

Olyanok a számaik, mint valami kis operák ([Contact In Red Square](https://youtu.be/bKq5H-wFDsQ) ftw).
Ezt szeretem benne, meg hogy nem veszik komolyan, a számaikat mindig lehet szatíraként is értelmezni.
A Blondie-ról általában a Heart of Glass meg a diszkó jut eszébe az embereknek, az is ilyen, félig komolyan vett stílusparódia.
Ne feletjsük el, hogy a CBGB punkszcénából nőttek ki.

Ki kell még emelni Clem Burke-öt, a dobost, iszonyat precíz, én nagyon bírom a dobgépszerű dobosokat. Ez még sokszor elő fog jönni 🙂.

## 23/38 [Gang of Four: Damaged Goods](https://youtu.be/byCqOvRMOvo)

<iframe width="560" height="315" src="https://www.youtube.com/embed/byCqOvRMOvo" frameborder="0" allow="autoplay; encrypted-media" allowfullscreen></iframe>

Figyeled, mennyire nekem való?
Dobgépszerű dobos, a dallamot a basszus adja, a ritmust pedig a gitár, gyors és kaotikus, táncolható, balos politikus szöveg amiben egy szakítást a fogyasztói társadalom szókészletével ír le, áhh 😍

Az énekesről valahol azt olvastam, hogy "olyan, mint David Byrne gonosz ikertestvére", ez nagyon találó.
Érdemes koncertfelvételeket is nézni, lökdösi a többieket a színpadon, vicces.

De az egész első album nagyon ütős, pl <https://youtu.be/ElhAysq3O6c>

...azért fura elképzelni, hogy egy olyan szám, mint a [Love Like Anthrax](https://youtu.be/aj-h3zmGVO4) slágerlistás lehetett

## 24/38 [Orange Juice: Rip It Up](https://youtu.be/UzPh89tD5pA)

<iframe width="560" height="315" src="https://www.youtube.com/embed/UzPh89tD5pA" frameborder="0" allow="autoplay; encrypted-media" allowfullscreen></iframe>

A GoF annyira tetszett, hogy elolvastam egy könyvet a posztpunkról, hogy művelt legyek.
Abban volt egy rakás zenekar, amit akkor el is kezdtem hallgatni, pl az Orange Juice.

Edwyn Collinsnak, az énekesnek, csak sokkal később, a szólókarrierje alatt lett egy hatalmas, tök váratlan slágere <https://youtu.be/6oqJ0JpMj6I>, biztos emlékszel is rá, a gyerekkorunkban ment a rádióban.

Aztán a nagy slágere után nem sokkal agyvérzést kapott, afáziás lett, és csak a felesége nevét tudta kimondani, meg azt a mondatot, hogy "The possibilities are endless".

## 25/38 [Devo: Mongoloid](https://youtu.be/0b-nFSUXcuM)

<iframe width="560" height="315" src="https://www.youtube.com/embed/0b-nFSUXcuM" frameborder="0" allow="autoplay; encrypted-media" allowfullscreen></iframe>

Kiemelhettem volna a [Satisfaction feldolgozásukat](https://youtu.be/jadvt7CbH1o), de azt már biztos mutattam, meg a Mongoloidban van az a társadalomkritika, ami miatt a Devo több, mint egy poén.
Meg tudok azonosulni ezzel a számmal.
Persze cserébe elég offenzív, és szándékosan az (azért ez punk), és most vonzza a kis náci edgelordokat, akiknek az tetszik, hogy politikailag inkorrekt.

Azt is nehéz elképzelni, hogy a Devo slágerlistás volt, pedig de <https://youtu.be/j_QLzthSkfM> (persze a klip miatt, MTV revolution)

## 26/38 [Everything But The Girl: On My Mind](https://youtu.be/h2ZyKPTNIPY)

<iframe width="560" height="315" src="https://www.youtube.com/embed/h2ZyKPTNIPY" frameborder="0" allow="autoplay; encrypted-media" allowfullscreen></iframe>

Az EBTG-t is abból a könyvből ismerem, ez volt az első szám, amit meghallgattam tőlük, elbűvölt.

A [Missing](https://youtu.be/-T6NKsPZxBA)et biztos ismered, marha nagy sláger volt ez a remix, meg Tracey [Massive Attack vendégszereplése](https://youtu.be/Epgo8ixX6Wo).

...és elolvastam Tracey Thorn önéletrajzát ("Bedsit Disco Queen"), és abban írja, hogy nagy Smiths rajongó lett, a haját is úgy hordta, mint Morrissey.
Morrissey?
Smiths?
Vajon mi lehet az?

## 27/38 [The Smiths: There Is A Light That Never Goes Out](https://youtu.be/siO6dkqidc4)

<iframe width="560" height="315" src="https://www.youtube.com/embed/siO6dkqidc4" frameborder="0" allow="autoplay; encrypted-media" allowfullscreen></iframe>

A kapudrogom a Peel sessions volt, pl a [Handsome Devil](https://youtu.be/5c4T3-5ybrY), hát micsoda szöveg, "let my get my hands on your mammary glands".
Egy ideig valahol még taszított is, aztán teljesen beszívott.
Elbűvölt, ahogy rettenetesen privát érzéseket tud kimondani, meg elbűvölt ez az életérzés, hogy "borzalmas vagyok, értéktelen, de így is jobb vagyok mindnyájatoknál", azonosultam is vele.

És akkor kb három évig folyamatosan hallgattam Smiths-t, sokat adott.
Már nem ad annyit, de még mindig hatással van rám, meg hát "don't forget the songs that saved your life" <https://youtu.be/5CLEEtDXP_Y>

---

*Ez meg a modern indie pop rész. Időrendben ez párhuzamosan alakult az előző, posztpunk résszel.*

---

## 28/38 [Miike Snow: Genghis Khan](https://youtu.be/P_SlAzsXa7E)

<iframe width="560" height="315" src="https://www.youtube.com/embed/P_SlAzsXa7E" frameborder="0" allow="autoplay; encrypted-media" allowfullscreen></iframe>

Pontosan emlékszem, ezt hogy találtam: Tom Lehrert hallgattam a YouTube-on, és egyszer csak ott volt ez a szám az ajánlatok között.
A kimerevített képkocka felkeltette a figyelmemet: ki lehet ez a fura kopasz alak?

Ez a kedvenc számom.

Nyilván csak klippel együtt ér.
A rendező Ninian Doff, ez a másik klip, amit a Miike Snownak csinált, ugyanezzel a két táncossal, és a kubai rakétaválságot dolgozza fel: <https://youtu.be/wl6k_h2drK8>.

...de azért jó a szöveg is, nem? 
"I get a little bit Genghis Khan", erős ez.

És nem csak one-hit-wonder ez nekem, sokat hallgatom.
Az [Animal](https://youtu.be/niKT-kJfUz4) híres tőlük, azt biztos ismered. 
Meg van a [Black & Blue](https://youtu.be/FrZ4JiFA2OQ), azt nagyon szeretem... meg igazából mindent. 
Néha nem is értem, mi rezonál velem ebben a cuccban ennyire.

Egyébként a zenekar egyik fele, a svéd csávók, írták Britney Spearsnek a [Toxic](https://youtu.be/LOZuxwVk7TU)ot, ami a legjobb futós zene.

## 29/38 [Peter Bjorn and John: The Chills](https://youtu.be/PhpuzW0Wc_M)

<iframe width="560" height="315" src="https://www.youtube.com/embed/PhpuzW0Wc_M" frameborder="0" allow="autoplay; encrypted-media" allowfullscreen></iframe>

A Google Play Music ajánlórendszere dobta fel a slágert, a fütyülős számot <https://youtu.be/iArXv64tCJA>, biztos ismered.
Én meg belezúgtam az albumba. 

Gondolom, már tudod, mi tetszik benne: precíz dob, a basszus adja a dallamot... meg tudok azonosulni a szövegekkel.
Az új számok is tök jók <https://youtu.be/C4Pc6OvAx6k>

Voltam koncerten! Nagy show, Peter kicsit túl is tolja a showmanshipet 🙂

## 30/38 [Fallulah: Bridges](https://youtu.be/aolcLKW15mA)

<iframe width="560" height="315" src="https://www.youtube.com/embed/aolcLKW15mA" frameborder="0" allow="autoplay; encrypted-media" allowfullscreen></iframe>

2016-ban kaptam Fallulah-t: dán, és nem örülök, hogy nem világhírű.
A szülei egy balkán néptáncegyüttes tagjai voltak, és ez tök érződik a dalain.

## 31/38 [Phoebe Bridgers: Motion Sickness](https://youtu.be/9sfYpolGCu8)

<iframe width="560" height="315" src="https://www.youtube.com/embed/9sfYpolGCu8" frameborder="0" allow="autoplay; encrypted-media" allowfullscreen></iframe>

"I hate you for what you did, and I miss you like a little kid"

Hú, Phoebe Bridgers.
Tök taszít és zavar, ahogy ennyire kitárulkozik a szövegeiben, de mégis annyira vonzó az egész.
Mindig várom az új release-eket, és mindegyikre tök rákattanok <https://youtu.be/Tw0zYd0eIlk>

## 32/38 [Poppy: Aristocrat](https://youtu.be/kfZu5r7fDaI)

<iframe width="560" height="315" src="https://www.youtube.com/embed/kfZu5r7fDaI" frameborder="0" allow="autoplay; encrypted-media" allowfullscreen></iframe>

Hát van Poppynak a bizarr háttere: Titanic Sinclair, a fura videók <https://youtu.be/fpCXxqiTjqE> meg a Church of Poppy, Mars Argo (Titanic Sinclair előző projectje <https://youtu.be/tp1ZluX4aYs>, rengeteget hallgattam, majdnem kapott saját entryt is).

... de figyu, megkíméllek a részletektől.
Indie performance project, ami furán keveredik a mainstream poppal, és tök táncolható és hallgatható számok esnek ki belőle.
Ez még egy korai, ezt is megmutatom, sokat hallgattam <https://youtu.be/iLdu2RFAlD8>

## 33/38 [Mark Ronson: Record Collection](https://youtu.be/fi904pYLkJM)

<iframe width="560" height="315" src="https://www.youtube.com/embed/fi904pYLkJM" frameborder="0" allow="autoplay; encrypted-media" allowfullscreen></iframe>

Oké, ez már nem annyira indie.

A Smiths korszakom ment, úgy találtam a Stop Me If You Think That You've Heard This One Before feldolgozást <https://youtu.be/878ixmkVWcE>, de a Record Collection album fogott meg igazán.
Énekel rajta Andrew Wyatt a Miike Snowból 🙂.
Aztán mostanában a Late Night Feelingset hallgattam sokat <https://youtu.be/OpNJTr7q1LM> 

Nézd meg a [Ted talkját](https://www.ted.com/talks/mark_ronson_how_sampling_transformed_music?fbclid=IwAR0nwxUmth22YJbiSAEfPaIafDMxBgNFoDGh7n--BjVSA-jBDYRRUlnvW84) is

---

*Utolsó rész!
És most tudatosult, hogy nem minden fog beférni.
Ha ez egy lakatlan szigetre vitt dalok listája lenne, most kezdenék igazán kétségbeesni, de így se örülök.
Úristen, ezt meg kellett volna tervezni??*

---

## 34/38 [Lady Gaga: Starstruck](https://youtu.be/n6LBhLPCbc4)

<iframe width="560" height="315" src="https://www.youtube.com/embed/n6LBhLPCbc4" frameborder="0" allow="autoplay; encrypted-media" allowfullscreen></iframe>

Oké, szóval van bennem sznobizmus, ezt tudod.
Amikor Lady Gaga berobbant a köztudatba, szelid elnézéssel tekintettem a dologra, a húsruha meg az ilyesmi enyhén taszított (pedig ismertem is valakit, aki szerette).
És csak 201...6?-ban fedeztem fel magamnak az első albumot, és azóta 😍

Lehet, hogy ez azt jelenti, hogy azért változom?

"Put your hands on my waist, pull the fader", hát mennyire plasztikus már, mennyire látható, kifejező, mennyire érzéki.
Lady Gaga a modern popzene legnagyobb költője.
Vagy "a dizzy twister dance, can't find my drink or man" <https://youtu.be/2Abk1jAONjw>, ahh 😍😍😍

## 35/38 [Sia: The Greatest](https://youtu.be/GKSRyLdjsPA)

<iframe width="560" height="315" src="https://www.youtube.com/embed/GKSRyLdjsPA" frameborder="0" allow="autoplay; encrypted-media" allowfullscreen></iframe>

Most miért pont ezt raktam be ide.
Ott van a [Cheap Thrills](https://youtu.be/nYh-n7EOtMA), az vidám és kedves; vagy a [Big Girl Cry](https://youtu.be/4NhKWZpkw1Q) ha szomorút akarnék, az sokat eszembe jut ("act busy, order in, pay TV, it's agony"); vagy a [Thunderclouds](https://youtu.be/kg1BljLu9YY), azt mennyit hallgattam (ahogy jöttek ki, sorban minden LSD kislemezbe belezúgtam, tényleg nem is tudom miért; aztán a teljes album valahogy csalódás volt).

A videó miatt.
Erről a klipről, számról, meg a háttérsztorijáról az emberi magányosság jut eszembe, megráz.
De ezt már szerintem meséltem neked, meg nem is tudom elmagyarázni.

## 36/38 [Julia Jacklin: Head Alone](https://youtu.be/0Z3IJT3Ke0Y)

<iframe width="560" height="315" src="https://www.youtube.com/embed/0Z3IJT3Ke0Y" frameborder="0" allow="autoplay; encrypted-media" allowfullscreen></iframe>

Majdnem azt írtam, hogy nem tudom, hol találtam, de már emlékszem: a First Aid Kit instagramján!
(Úristen, ki fog maradni a First Aid Kit <https://youtu.be/PC57z-oDPLs>)

Ezt a lemezt hallgattam tőle sokat, igazából tanultam is belőle (vagy hát ráébredtem dolgokra), van benne egy mélység a párkapcsolatokról.
Van egy elméletem, már biztos mondtam, hogy a férfi szerzők szerelmes számai olyanok, hogy "hú de akarlak", míg a női szerzőké a "szeretlek, de utálom ezt", és ez szerintem biológiai.

## 37/38 [Teepee: Around It](https://youtu.be/aUZoWjz0QhY)

<iframe width="560" height="315" src="https://www.youtube.com/embed/aUZoWjz0QhY" frameborder="0" allow="autoplay; encrypted-media" allowfullscreen></iframe>

A tavalyi Peter Bjorn & John koncerten volt előzenekar a Teepee.
Csehek, kitartóan játszották végtelenül lassú zenéjüket mind a tíz nézőnek, minden szám eléggé ugyanolyan volt (emlékszel, a csapos valami vicceset mondott, hogy "ez ilyen lassú este lesz").
De tetszett, és meg is vettem a CD-jüket, a Mirrort <https://youtu.be/0OxNB_GfkGk>.
De ez a szám az új lemezről van, ez valamivel poposabb és érettebb.

Voltak azóta megint Budapesten, de akkor már járványpánik volt, meg fáradt is voltam, nem mentem el, azóta is bánom.

## 38/38 [The Bangles: Hazy Shade of Winter](https://youtu.be/19d2aolIx0E)

<iframe width="560" height="315" src="https://www.youtube.com/embed/19d2aolIx0E" frameborder="0" allow="autoplay; encrypted-media" allowfullscreen></iframe>

Hát mi mással lehetne befejezni: 🎵 Time, time, time, see what's become of me 🎵 (esküszöm nem így terveztem, csak a Bangles kimaradt a posztpunk részből (persze joggal, nem is posztpunk)).

És persze, hogy ezzel a felvétellel: ez a 2000-es reunion koncertjükből van, már negyvenévesek a csajok, tíz évvel azután, hogy az ipar felőrölte a zenekart... szóval érted.

Van egy olyan hitem, hogy a Bangles a 80as évek lánybeatlese lehetett volna, ha az ipar nem darálja be őket.
A kedvencem egyébként a basszusgitáros, Michael Steele, aki a Runaways alapító tagja volt, de... hosszú történet, mindegy is.
Azért legyen itt egy felvétel a fénykorukból <https://youtu.be/eE0a6tK6AJI> 

---

*És hát ide is eljutottunk.
Ármin 38.*

*És mennyi minden kimaradt, jaj.
Most képzelj el úgy, hogy egy rakás cédével a karomban futok a vonat után, hogy várj, várj, lemaradt a Big Star, meg a Ghost, meg Richard Dawson, meg Lykke Li, Placebo, MS MR, a Woodkid, Rodriguez, a Remember Sports, Haley Reinhart, úristen Johnny Cash, a Múm, Björk is, Nick Drake, Bonnie "Prince" Billy, Soccer Mommy, meg a DEPECHE MODE!!!*

---

[Youtube playlist](https://www.youtube.com/playlist?list=PL3FA7lZYbQspqenhIIX6sCF5CQl6Ryk0H)

[A Last.fm profilom](https://www.last.fm/user/type4error)
